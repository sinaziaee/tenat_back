حق الامتیازهای مربوط به ارتقاء پروانه فعالیت اپراتورهای تلفن همراه، پروانه ایجاد و بهره‌برداری از شبکه ارتباطات ثابت (PCP)، پروانه ارائه خدمات انتقال داده‌ها از طریق ارتباطات ماهواره‌ای، پروانه ارائه خدمات پستی، پروانه ارائه خدمات مرکز تماس (Contact center) مصوبه شماره 161083/ت ۵1682 هـ مورخ 27/12/1393 هیئت‌وزیران
وزارت ارتباطات و فناوری اطلاعات ـ وزارت اطلاعات- وزارت امور اقتصادی و دارایی
هیئت‌وزیران در جلسه مورخ 24/12/1393 به پیشنهاد مشترک وزارتخانه‌های ارتباطات و فناوری اطلاعات، اطلاعات و امور اقتصادی و دارایی و به استناد ماده‌واحده قانون اجازه تعیین و وصول حق‌الامتیاز فعالیت بخش غیردولتی درزمینه پست و مخابرات ـ مصوب 1392 ـ تصویب کرد:
حق الامتیازهای مربوط به ارتقاء پروانه فعالیت اپراتورهای تلفن همراه، پروانه ایجاد و بهره‌برداری از شبکه ارتباطات ثابت (PCP)، پروانه ارائه خدمات انتقال داده‌ها از طریق ارتباطات ماهواره‌ای، پروانه ارائه خدمات پستی، پروانه ارائه خدمات مرکز تماس (Contact center) به شرح زیر تعیین می‌شود:
1- حق‌الامتیاز ارتقاء پروانه فعالیت اپراتورهای تلفن همراه به میزان سه هزار میلیارد (000ر000ر000ر000ر3) ریال
2- حق‌الامتیاز پروانه ایجاد و بهره‌برداری از شبکه ارتباطات ثابت (FCP) به میزان دویست میلیارد (000ر000ر000ر200) ریال
3- حق‌الامتیاز پروانه ارائه خدمات انتقال داده‌ها از طریق ارتباطات ماهواره‌ای به میزان پانزده میلیارد (000ر000ر000ر1۵) ریال
4- حق‌الامتیاز پروانه ارائه خدمات پستی به میزان پنجاه میلیارد (000ر000ر000ر۵0) ریال 
۵- حق‌الامتیاز پروانه ارائه خدمات مرکز تماس (Contact center) در شهرهای بزرگ به میزان دو میلیارد (000ر000ر000ر2) ریال، در مراکز استان‌ها به میزان پانصد میلیون (000ر000ر۵00)ریال و در سایر شهرها به میزان دویست میلیون (000ر000ر200) ریال
