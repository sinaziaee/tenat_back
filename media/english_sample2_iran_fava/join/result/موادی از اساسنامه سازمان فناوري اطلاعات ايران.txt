موادی از اساسنامه سازمان فناوري اطلاعات ايران مصوبه شماره 230246/ت 4067۵ هـ مورخ 10/12/1387 با اعمال اصلاحات
هیئت‌وزیران در جلسه مورخ 4/10/1387 بنا به پيشنهاد شماره 13921/1 مورخ 22/۵/1387 وزارت ارتباطات و فناوري اطلاعات و به استناد ماده (7) قانون برنامه چهارم توسعه اقتصادي، اجتماعي و فرهنگي جمهوري اسلامي ايران - مصوب 1383 - اساسنامه شركت فناوري اطلاعات ايران را به شرح زير تصويب نمود:
فصل اول - كليات و تعاريف
ماده 1- شركت فناوري اطلاعات ايران كه در اين اساسنامه به‌اختصار «شركت» ناميده مي‌شود، از شركت مخابرات ايران منفك و به وزارت ارتباطات و فناوري اطلاعات منتقل و اساسنامه آن به شرح زير اصلاح مي‌شود.
ماده 2- هدف از تشكيل شركت عبارت است از:
1- مديريت، حمايت و ساماندهي امور مربوط به امنيت فضاي تبادل اطلاعات، نرم‌افزار و سخت‌افزار، بالا بردن آمادگي الكترونيكي، توسعه اينترنت، توسعه فناوري اطلاعات و كاربردهاي آن در كشور.
2- مديريت و نظارت بر يكپارچه‌سازي فعالیت‌های حوزه فناوري اطلاعات و كاربردهاي الكترونيكي.
3- هدايت بخش فناوري اطلاعات كشور به‌عنوان كارگزار وزارت ارتباطات و فناوري اطلاعات و ارائه پيشنهاد سیاست‌های حمايتي از بخش خصوصي براي فراگير كردن كاربرد فناوري اطلاعات در كشور.
ماده 3- مركز شركت در تهران مي‌باشد و شركت مي‌تواند با تصويب مجمع عمومي براي انجام وظايف قانوني خود شعبي در ساير مناطق كشور تأسيس و يا در صورت مقتضي نسبت به انحلال آن‌ها اقدام نمايد.
ماده 4- شركت داراي شخصيت حقوقي مستقل بوده و به‌صورت شركت سهامي خاص اداره مي‌شود. همچنين شركت داراي استقلال مالي، اداري و استخدامي مي‌باشد و بر اساس آيين‌نامه‌هايي كه در اين خصوص در چارچوب قوانين و مقررات تهيه و به تصويب مراجع ذي‌صلاح مي‌رسد اداره مي‌شود.
ماده ۵- مدت فعاليت شركت نامحدود است.
(۱۷/۵/۱۳۹۴) ماده ۶ ـ سرمایه سازمان مبلغ نه‌صد و یازده میلیارد و یک‌صد و پنجاه‌وپنج میلیون و هفت‌صد و هفتادوسه هزار و دویست و چهل‌وشش (۹۱۱.۱۵۵.۷۷۳.۲۴۶) ریال می‌باشد که به نه میلیون و یک‌صد و یازده هزار و پانصد و پنجاه‌وهفت (۹.۱۱۱.۵۵۷) سهم یک‌صد هزار (۱۰۰.۰۰۰) ریالی و هفتادوسه هزار و دویست و چهل‌وشش (۷۳.۲۴۶) ریال پاره سهم بانام تقسیم می‌گردد و صد درصد سهام متعلق به دولت است. افزایش سرمایه یادشده از محل منابع بند (۲) الحاقی و تبصره آن به تصویب‌نامه شماره ۴۹۱۲۱/ت ۴۰۰۶۰ هـ مورخ ۵/۴/۱۳۸۷ موضوع‌بند (ب) تصویب‌نامه شماره ۹۳۱۹۹/ت ۵۰۲۰۳ هـ مورخ ۱۸/۸/۱۳۹۳ تأمین‌شده است.
تبصره ـ پس از ابلاغ این اساسنامه مراجع قانونی ذی‌ربط بنا به درخواست سازمان وفق قوانین و مقررات مربوط، اسناد مالکیت اراضی و املاکی را که به نام شرکت فناوری اطلاعات بوده است در دفاتر مربوط به نام سازمان اصلاح می‌نمایند.
فصل دوم - فعاليت و وظايف شركت
ماده 7- موضوع فعاليت و وظايف شركت عبارت است:
1- ارائه پيشنهادهاي لازم درزمینه راهبردها، سیاست‌ها و برنامه‌هاي بلندمدت و میان‌مدت فناوري اطلاعات و ارائه آن در چارچوب تعیین‌شده وزارت ارتباطات و فناوري اطلاعات.
2- طراحي، به‌روزرسانی و اصلاح معماري فناوري اطلاعات كشور جهت تصويب در مراجع ذي‌صلاح.
3- ساماندهي، نظارت و هدايت خدمات اينترنت و اينترانت در كشور به‌منظور كاهش وابستگي به شبكه جهاني اينترنت.
4- مميزي و ايجاد هماهنگي بين پروژه‌هاي ملي فناوري اطلاعات.
۵- تهيه و پيشنهاد دستورالعمل‌ها، ضوابط، معيارها، آيين‌نامه‌هاي لازم و استانداردهاي فني و تخصصي موردنیاز براي قلمرو فناوري اطلاعات جهت تصويب توسط مراجع ذي‌صلاح.
6- عضويت و حضور در مجامع و اتحاديه‌هاي تخصصي ملي، منطقه‌اي و بين‌المللي در چارچوب وظايف شركت و يا به نمايندگي از وزارت ارتباطات و فناوري اطلاعات.
7- پيگيري مصوبات هیئت‌وزیران و وزارت ارتباطات و فناوري اطلاعات در حوزه فناوري اطلاعات.
8- يكپارچه‌سازي سيستمهاي فيلترينگ و نظارت بر اجراي صحيح آن در چارچوب سیاست‌های مربوط.
9- مديريت، نظارت و ساماندهي خادم‌های نامه‌ای دامنه ملي و آدرس‌های اينترنتي مورداستفاده در كشور.
10- بررسي، مطالعه و ساير اقدامات لازم براي توسعه فناوري، انتقال دانش فني، حمايت از توسعه فعالیت‌های آموزشي و پژوهشي در زمينه‌هاي تخصصي مرتبط با وظايف شركت.
11- ايجاد، توسعه، نگهداري و بهره‌برداري از مراكز داده ملي اينترنتي به‌منظور ميزباني و حفظ داده‌هاي حساس دولتي.
12- جمع‌آوري، اندازه‌گيري، تحليل و پيشنهاد ارتقاء شاخص‌های توسعه فناوري اطلاعات و كاهش شكاف ديجيتالي جهت تصويب توسط مراجع ذي‌صلاح.
13- تهيه، تدوين و هماهنگي برنامه‌هاي امنيتي و مديريت مخاطرات در حوزه فناوري اطلاعات در سطح ملي، منطقه‌اي و بين‌الملل.
14- مديريت، نظارت و ساماندهي مراكز فوریت‌های امنيتي فضاي تبادل اطلاعات كشور.
1۵- كمك به تأمين زیرساخت‌های نرم‌افزاري توسعه كاربردهاي الكترونيكي و نرم‌افزارهاي متن‌باز.
16- تهيه و تصويب دستورالعمل‌ها و ضوابط موردنیاز و رتبه‌بندي پيمانكاران، ناظران و مشاوران در قلمرو فناوري اطلاعات.
17- تهيه و پيشنهاد ضوابط و دستورالعمل‌هاي حفظ سرمايه‌هاي مادي و معنوي، اسرار کسب‌وکار و مالكيت خصوصي در فضاي تبادل اطلاعات به مراجع ذي‌صلاح و نظارت بر اجراي آن‌ها در چارچوب مقررات مربوطه.
18- رفع اختلاف در حوزه فناوري اطلاعات بين طرف‌های دعوي در موارد غير قضايي.
19- ارائه خدمات مشاوره در حوزه فناوري اطلاعات.
20- مبادرت به انجام هرگونه فعاليتي كه منطبق باهدف شركت باشد.
(10/6/1391) ۲۱ ـ اجرا، توسعه و مدیریت شبکه ملی اطلاعات و بهره‌برداری از آن مبتنی بر الزامات و نیازهای خدمات فناوری اطلاعات کشور بر پایه منافع و امنیت ملی، توسعه کسب‌وکار و ارائه خدمات به مردم.
(10/6/1391) ۲۲ ـ اداره و راهبری ظرفیت‌های کشور جهت تأمین بستر و خدمات زیرساختی موردنیاز توسعه فناوری اطلاعات کشور.
(10/6/1391) ۲۳ ـ تأمین ظرفیت و سازوکارهای فنی و حقوقی جهت ممیزی و صدور گواهی تأیید فناوری‌ها، فرآیندها و تجهیزات فناوری اطلاعات شامل سخت‌افزار، نرم‌افزار و خدمات مربوط، توسط مراجع ذی‌ربط.
(10/6/1391) ۲۴ ـ به‌کارگیری سازوکارهای لازم و تلاش برای انتقال و بومی‌سازی فناوری‌ها و تجهیزات کلیدی موردنیاز حوزه فناوری اطلاعات.
(10/6/1391) ۲۵ ـ حمایت مستقیم یا غیرمستقیم از توسعه زیرساخت‌های دولت الکترونیک و خدمات عمومی الکترونیکی نظیر پایگاه اطلاعات هویتی و زیرساخت ملی داده‌های مکانی.
(10/6/1391) ۲۶ ـ صدور پروانه فعالیت و بهره‌برداری به‌صورت مستقیم و غیرمستقیم برای ارائه هرگونه خدمات فناوری اطلاعات مشتمل بر شبکه‌های اختصاصی گسترده، مراکز داده توزیع و ارائه خدمات اینترنت، خدمات مبتنی بر وب نظیر موتور جستجو، رایانامه، کارت هوشمند، خدمات الکترونیکی دولت، رایانش ابری، مدیریت امنیت اطلاعات، نرم‌افزارهای متن‌باز و نرم‌افزارهای دارای کاربری ملی و چگونگی جبران خسارت ناشی از عدم اجرای آن در چارچوب قوانین و مقررات مربوط.
(10/6/1391) ۲۷ ـ نظارت بر عملکرد دارندگان پروانه‌ها در چارچوب مفاد پروانه‌های صادرشده و رسیدگی به تخلفات و ملزم نمودن آنان به انجام تعهدات و وظایف از طریق اخطاریه یا لغو موقت یا دائم امتیازها و پروانه‌های بهره‌برداری در حوزه فناوری اطلاعات برابر شرایط مذکور در پروانه‌های صادره در چارچوب قوانین و مقررات مربوط.
(10/6/1391) ۲۸ ـ تدوین استانداردها و ضوابط و نظام‌های کنترل کیفی و ارائه آن به مراجع ذی‌ربط و تأیید نمونه تجهیزات مورداستفاده در حوزه فناوری اطلاعات در کشور.
(10/6/1391) ۲۹ ـ راه‌اندازی ساختار مدیریتی امنیت و پدافند غیرعامل به‌منظور اجرای طرح ساماندهی و راهبری امنیت، ایمنی و پایداری حوزه فناوری اطلاعات کشور در چارچوب سیاست‌های ابلاغی.
(10/6/1391) ۳۰ ـ حمایت از طرح‌ها و ظرفیت‌های پژوهشی توسعه فناوری اطلاعات کشور.
(10/6/1391) ۳۱ ـ حمایت از سرمایه‌گذاری بخش خصوصی داخلی در حوزه توسعه فناوری‌های بومی و همچنین خدمات فنی در حوزه فناوری اطلاعات.
(10/6/1391) ۳۲ ـ ایجاد، مدیریت، توسعه و اجرای پروژه‌های حوزه فناوری اطلاعات بخصوص در مناطق محروم که بخش خصوصی تمایل به سرمایه‌گذاری ندارد.
(10/6/1391) ۳۳ ـ اجرای فعالیت‌های مربوط به کارگزاری وزارت ارتباطات و فناوری اطلاعات.
تبصره-ـ شركت مجاز به ايجاد شركت و يا سرمايه‌گذاري در شركت‌هاي ديگر نمي‌باشد.
فصل سوم - اركان شركت
ماده 8- اركان شركت عبارت‌اند از:
1- مجمع عمومي.
2-«هیئت عامل و رییس سازمان»
3- بازرس (حسابرس).
(11/4/1392) ماده ۹ ـ مجمع عمومی سازمان از اعضای زیر تشکيل می‌شود:
۱ ـ وزیر ارتباطات و فناوری اطلاعات (ریيس)
۲ ـ وزیر امور اقتصادی و دارایی
۳ ـ وزیر صنعت٬ معدن و تجارت
۴ ـ معاون توسعه مدیریت و سرمایه انسانی ریيس‌جمهور
۵ ـ معاون برنامه‌ریزی و نظارت راهبردی ریيس‌جمهور
[…]
