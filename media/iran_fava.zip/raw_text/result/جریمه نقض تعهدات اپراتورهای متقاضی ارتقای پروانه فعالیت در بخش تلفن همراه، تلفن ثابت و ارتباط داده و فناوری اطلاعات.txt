جریمه نقض تعهدات اپراتورهای متقاضی ارتقای پروانه فعالیت در بخش تلفن همراه، تلفن ثابت و ارتباط داده و فناوری اطلاعات … مصوبه شماره 1۵4/ت ۵17۵3 هـ مورخ ۵/1/1394
وزارت ارتباطات و فناوری اطلاعات ـ وزارت اطلاعات - وزارت امور اقتصادی و دارایی
هیئت‌وزیران در جلسه 27/12/1393 به پیشنهاد مشترک وزارتخانه‌های ارتباطات و فناوری اطلاعات، اطلاعات و امور اقتصادی و دارایی و به استناد ماده‌واحده قانون اجازه تعیین و وصول حق‌ امتیاز فعالیت بخش غیردولتی در زمینه پست و مخابرات ـ مصوب 1392 ـ تصویب کرد:
1- جریمه نقض تعهدات اپراتورهای متقاضی ارتقای پروانه فعالیت در بخش تلفن همراه، تلفن ثابت و ارتباط داده و فناوری اطلاعات، اپراتور‌های ارائه خدمات پستی بخش غیردولتی و مرکز تماس (Contact center)، عدم پرداخت تعهدات مالی دارندگان پروانه ارائه خدمات ارتباطی و فناوری اطلاعات و عدم انجام تعهدات مندرج در پروانه ایجاد و بهره‌برداری از شبکه ارتباطات ثابت (FCR) به شرح جداول پیوست که به مهر دفتر هیئت دولت تأییدشده است، تعیین می‌شود.
2- چنانچه هر یک از ارائه‌کنندگان خدمات ارتباطی و فناوری اطلاعات نسبت به پرداخت مبلغ اتصال متقابل در مواعد تعیین‌شده اقدام ننمایند، جریمه تأخیر تأدیه بر اساس نرخ سود بانک مرکزی از اولین تاریخ سررسید بدهی محاسبه‌شده و متخلف مکلف به پرداخت آن می‌باشند.
جداول پیوست
1- جریمه نقض تعهدات اپراتور‌های متقاضی ارتقاء پروانه فعالیت در بخش تلفن همراه
عنوان تخلف
نحوه اخطار و میزان جریمه
1. نقض تعهدات اجرا و توسعه (پوششی)
1. مطابق مفاد مندرج در ماده 18 موافقت‌نامه پروانه اپراتور‌های متقاضی اقدام خواهد شد.
2. ماده 3-2-19 کماکان به قوت خود باقی است.
2. نقض تعهدات کیفیت خدمات
1. هر شش ماه یک‌بار شاخص‌های تعریف‌شده در هر شهر توسط سازمان تنظیم مقررات و ارتباطات رادیویی ارزیابی انجام و نتیجه به دارنده پروانه اعلام می‌شود. دارنده پروانه فرصت دارد تا ارزیابی بعدی نسبت به ارتقاء شاخص‌هایی که به حدنصاب نرسیده‌اند اقدام کند. در غیراینصورت مشمول جریمه به شرح زیر خواهد شد.
2. سقف جریمه هر یک از شهرها:
الف) شهرهای بالای 2 میلیون نفر: ۵ میلیارد ریال،
ب) شهرهای بین ۵00 هزارتا 2 میلیون نفر: 3 میلیارد ریال،
پ) شهرهای بین 100 هزارتا ۵00 هزار نفر: ۵/1 میلیارد ریال
ت) شهرهای بین ۵0 هزارتا 100 هزار نفر: 1 میلیارد ریال
ث) شهرهای بین 10 هزارتا ۵0 هزار نفر: ۵00 میلیون ریال
ج) شهرهای زیر 10 هزار نفر: 300 میلیون ریال
3. در صورت دستیابی به مطلوبیت تعیین‌شده برای حداقل 60% تعداد شاخص‌ها در هر شهر فقط به شاخص‌هایی که به حدنصاب لازم نرسیده‌اند جریمه تعلق خواهد گرفت در غیر این صورت جریمه مربوط به عدم رعایت کل شاخص‌ها اعمال خواهد شد.
تبصره: صرفاً برای سرویس‌های نسل 3 و بالاتر پس از یک سال از تاریخ لازم‌الاجرا شدن الحاقیه شماره 2 اولین ارزیابی انجام و ملاک اعمال جرائم قرار خواهد گرفت.
4. حداکثر سقف جریمه ناشی از این عنوان تخلف در هرسال، به میزان 20 میلیارد ریال هست سقف جریمه در هر 6 ماه به میزان 10 میلیارد تعیین می‌شود.
3. نقض تعهدات تعرفه ارائه خدمات
1. از زمان اخطار سازمان، دارنده پروانه حداکثر 10 روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت. پروانه علاوه بر استرداد مبالغ اضافی به مشترکین، در صورت عدم‌اصلاح تعرفه ظرف ۵ روز کاری مشمول اعلام جریمه خواهد شد.
2. حداکثر سقف جریمه ناشی از این عنوان تخلف در هرسال، به میزان 20 میلیارد ریال می‌باشد.
4. نقض تعهدات نظارت
1. از زمان اخطار سازمان، دارنده پروانه حداکثر 10 روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت ۵ روز کاری اصلاح نشد مشمول اعمال جریمه خواهد شد.
2. حداکثر سقف جریمه ناشی از این عنوان تخلف در هرسال، به میزان 20 میلیارد ریال می‌باشد.
۵. نقض مقررات و مصوبات کمیسیون
1. از زمان اخطار سازمان، دارنده پروانه حداکثر 10 روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت ۵ روز کاری اصلاح نشد مشمول اعمال جریمه خواهد شد.
2. حداکثر سقف جریمه ناشی از این عنوان تخلف در هرسال، به میزان 20 میلیارد ریال می‌باشد.
6. نقش سایر تعهدات موافقت‌نامه و الحاقیه‌‌ها و پیوست‌ها
1. از زمان اخطار سازمان، دارنده پروانه حداکثر 10 روز کاری پس از تاریخ وصول ابلاغیه فرصت دارد تا نسبت به ارائه توضحیات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت ۵ روز کاری اصلاح نشد مشمول اعمال جریمه خواهد شد.
2. حداکثر سقف جریمه ناشی از این عنوان تخلف در هرسال، به میزان 20 میلیارد ریال می‌باشد.
تبصره 1 ـ سقف مجموع جریمه‌های مشخص‌شده در ردیف‌های 2، 3، 4، ۵ و 6 قابل‌اعمال در هرسال به میزان یک‌صد میلیارد (000/000/000/100) ریال تعیین می‌شود.
تبصره 2 ـ علاوه بر جریمه‌های مندرج در این جدول، سازمان تنظیم مقررات و ارتباطات رادیویی از ظرفیت‌های ماده 19 موافقت‌نامه پروانه نیز کماکان استفاده خواهد کرد.
تبصره 3 ـ عبارت جبران خسارت در ماده 18 موافقت‌نامه پروانه به‌غیراز بند 1-18 (جبران خسارت‌های رقابتی) به عبارت جریمه تغییر خواهد یافت.
2. جریمه نقض تعهدات اپراتور‌های متقاضی ارتقاء پروانه فعالیت در بخش تلفن ثابت و ارتباطات داده و فناوری اطلاعات
جریمه نقض تعهدات اپراتور‌های متقاضی ارتقاء پروانه فعالیت در بخش تلفن ثابت و ارتباطات داده و فناوری اطلاعات
عنوان تخلف
نحوه اخطار و میزان جریمه
1. نقض تعهدات اجرا و توسعه
1. جریمه نقض تعهدات اجرا و توسعه تلفن ثابت
 1.1. جریمه عدم حفظ وضعیت موجود (اعم از شهر و روستا) روزانه بیست هزار ریال به ازای هر خط دایره شده
2.1. جریمه عدم توسعه و اجرا در شهرها
 1.2.1. عدم انجام تعهدات مندرج دربند 2 پیوست 4 موافقت‌نامه پروانه طبق اطلاعات پروانه که بر اساس این اصول اعمال خواهد شد ماهیانه یک‌صد هزار ریال به ازای هر خط دایر نشده
 1.2.2. عدم اجرای تعهدات برای توسعه و به‌روزرسانی تلفن ثابت طبق اصلاحاتی که بر اساس این اصول اعمال خواهد شد، روزانه بیست هزار ریال به ازای هر خط دیار نشده
3.1. ماده 3-2-19 کماکان به قوت خود باقی است.
2. جریمه نقض تعهدات ارتباطات داده و فناوری اطلاعات:
2.1. جریمه تخملی از درصدهای مشخص‌شده برای تعهدات توسعه و اجرا مندرج در پیوست مربوط که بر اساس این اصول در پروانه لحاظ خواهد شد به ازای هر درصد 10 میلیارد ریال در هر دوره زمانی شش‌ماهه ارزیابی.
2.2. عدم انجام تعهدات اجرا و توسعه روزانه 20000 ریال به ازای هر پورت
2.3. عدم حضور در هر شهر، سالانه پانصد میلیون ریال
2.4. در صورت افزایش ظرفیت انتقال ترافیک دیتا در هر مرکز درباره 90 درصد تا 9۵ درصد کل ظرفیت پهنای باند، 20 هزار تومان به ازای هر مگابیت بر ثانیه انحراف در هرروز و بالاتر از 9۵ درصد، 100 هزار تومان به ازای هر مگابیت بر ثانیه انحراف در هرروز
2.۵. در صورت عدم تأمین و ایجاد ظرفیت انتقال درون استانی موردنیاز سایر دارندگان پروانه، به ازای هرروز تأخیر و به ازای هر مگابیت بر ثانیه 000/000/1‌ریال، در چارچوب زمانی دستورالعمل تعاملی
2.6. در صورت عدم افزایش متناسب، پهنای باند اینترنت خریداری‌شده از شرکت ارتباطات زیرساخت با تعداد مشتریان، انحراف به ازای هر کیلوبیت بر ثانیه، یک میلیارد در هرماه
3. نقض تعهدات کیفیت خدمات
1. هر شش ماه یک‌بار شاخص‌های تعریف‌شده در هر شهر توسط سازمان ارزیابی انجام و نتیجه به دارنده پروانه اعلام می‌شود. دارنده پروانه فرصت دارد تا ارزیابی بعدی نسبت به ارتقاء شاخص‌هایی که به حدنصاب نرسیده‌اند اقدام کند. در غیراینصورت مشمول جریمه زیر خواهد شد.
1.1. تلفن ثابت
سقف جریمه هر یک از شهرها:
 1.1.1. به ازای هر سوئیچ PSTN و تجهیزات دیتا مبلغ سیصد میلیون ریال
 1.1.2. در صورت تغییر فناوری و استفاده از تجهیزات NGN و غیره، بر اساس پارامترهای کیفیت آن تجهیزات مبالغ جریمه توسط سازمان مورد تجدیدنظر قرار خواهد گرفت.
1.2. ارتباطات داده‌ها و فناوری اطلاعات
 1.2.1. در صورت مغایرت اطلاعات انتشار داده‌شده باکیفیت و پشتیبانی خدمات ارائه‌شده بر اساس ارزیابی‌های سازمان اپراتور به ازای هر مورد به مبلغ 000/000/۵00 ریال
 1.2.2. در صورت عدم رعایت شاخص‌های کیفی مندرج در مصوب 177 کمیسیون تنظیم مقررات ارتباطات و یا مصوبات مرتبط بعدی کمیسیون یادشده، دارنده پروانه به ازای هرروز انحراف در هر شاخص روزانه ده میلیون ریال
2. حداکثر سقف جریمه ناشی از این عنوان تخلف در هرسال، به میزان 20 میلیارد ریال می‌باشد و سقف جریمه در هر 6 ماه به میزان 10 میلیارد تعیین می‌شود.
3. نقض تعهدات تعرفه ارائه خدمات
1. از زمان اخطار سازمان تنظیم مقررات و ارتباطات رادیویی، دارنده پروانه حداکثر 1۵ روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت، دارنده پروانه علاوه بر استرداد مبالغ اضافی به مشترکین، در صورت عدم‌اصلاح تعرفه ظرف 10 روز کاری مشمول اعمال جریمه که بر اساس نظر سازمان تعیین می‌شود خواهد شد.
2. حداکثر سقف جریمه ناشی از این عنوان تخلف در هرسال، به میزان 40 میلیارد ریال می‌باشد.
4. نقش تعهدات نظارت
1. از زمان اخطار سازمان تنظیم مقررات و ارتباطات رادیویی، دارنده پروانه حداکثر 30 روز کاری پس از تاریخ وصول ابلاغیه فرصت دارد تا نسبت به ارائه توضحیات اقدام نموده و درصورتی‌که توضیحات موردقبول سازمان قرار نگرفت، موضوع ظرف مدت 20 روز کاری اصلاح نشد مشمول اعمال جریمه معادل یک میلیارد ریال به ازای هر سه ماه خواهد شد.
2. حداکثر سقف جریمه ناشی از این عنوان تخلف در هرسال، به میزان 20 میلیارد ریال می‌باشد.
۵. نقض مقررات و مصوبات کمیسیون
1. از زمان اخطار سازمان تنظیم مقررات و ارتباطات رادیویی، دارنده پروانه حداکثر 2۵ روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت، موضوع ظرف مدت 1۵ روز کاری اصلاح نشد مشمول اعمال جریمه معادل یک میلیارد ریال به ازای هر سه ماه خواهد شد.
2. حداکثر سقف جریمه ناشی از این عنوان تخلف در هرسال، به میزان 20 میلیارد ریال می‌باشد.
6. نقص سایر تعهدات مندرج در موافقت‌نامه پروانه و الحاقیه و پیوست‌های آن
1. از زمان اخطار سازمان تنظیم مقررات و ارتباطات رادیویی، دارنده پروانه حداکثر 1۵ ورز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت. موضوع ظرف مدت 10 روز کاری اصلاح شد مشمول اعمال جریمه معادل یکی میلیارد ریال به ازای هر سه ماه خواهد شد.
2. حداکثر سقف جریمه ناشی از این عنوان تخلف در هرسال، به میزان 20 میلیارد ریال می‌باشد.
تبصره 1 ـ سقف مجموع جریمه‌های مشخص‌شده در ردیف‌های 2، 3، 4، ۵ و 6 قابل‌اعمال در هرسال به میزان یک‌صد میلیارد (000/000/000/100) ریال تعیین می‌شود.
تبصره 2 ـ علاوه بر جریمه‌های مندرج در این جدول، سازمان تنظیم مقررات و ارتباطات رادیویی از ظرفیت‌های ماده 19 موافقت‌نامه پروانه نیز کماکان استفاده خواهد کرد.
تبصره 3 ـ عبارت جبران خسارت در ماده 18 موافقت‌نامه پروانه به‌غیراز بند 1-18 (جبران خسارت‌های رقابتی) به عبارت جریمه تغییر خواهد یافت.
1- جریمه نقض تعهدات اپراتور‌های ارائه خدمات پستی بخش غیردولتی
عنوان تخلف
نحوه اخطار و میزان جریمه
1. تخلف در خصوص اقدام به انجام رویه‌های ضد رقابتی
از زمان اخطار سازمان، دارنده پروانه حداکثر ۵ روز کاری فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت. سازمان می‌توان علاوه بر تدابیری که برای جبران نقض تعهدات در ماده 31 مقرر گردیده تا حدی که قوانین و مقررات اجازه می‌دهد دارنده پروانه را ملزم کند که جریمه و جبران خسارات مقطوعی را پرداخت کند.
2. نقض تعهدات اجرا و توسعه
از زمان اخطار سازمان، دارنده پروانه حداکثر 6 ماه فرصت دارد تا نسبت به رفع نقض تعهدات اجرا و توسعه اقدام کند. چنانچه دارنده پروانه در مهلت تعیین‌شده نسبت به رفع تخلف اقدام نکرده باشد، در هر مورد به نسبت عدم ایفای تعهد حداکثر پنج میلیارد (000/000/000/۵) جریمه خواهد شد.
3. تخطی از مفاد مرتبط با موضوع نظارت
از زمان اخطار سازمان، دارنده پروانه حداکثر 10 روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت ۵ روز کاری اصلاح نشد مشمول اعمال جریمه اقدام خواهد شد.
حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
4. نقض تعهدات تعرفه ارائه خدمات
از زمان اخطار سازمان، دارنده پروانه حداکثر 10 روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت ۵ روز کاری اصلاح نشد مشمول اعمال جریمه اقدام خواهد شد.
حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
۵. نقش تعهدات کیفیت خدمات
1. هر شش ماه یک‌بار شاخص‌های کیفیت، توسط سازمان ارزیابی انجام و نتیجه به دارنده پروانه اعلام می‌شود. دارنده پروانه فرصت دارد تا ارزیابی بعدی نسبت به ارتقاء شاخص‌هایی که به حدنصاب نرسیده‌اند اقدام کند. در غیراینصورت مشمول جریمه به شرح زیر خواهد شد:
الف) ده مرکز استان تعیین‌شده در طرح تجاری حداکثر ۵/2 میلیارد ریال به ازای هر مورد
ب) سایر مراکز استان: حداکثر ۵/1 میلیارد ریال به ازای هر مورد
پ) شهرهای بیش از 2۵0هزار نفر جمعیت: حداکثر 1 میلیارد به ازای هر مورد
ت) شهرهای بین 30 هزارتا 2۵0 هزار نفر: حداکثر 7۵0 میلیون ریال به ازای هر مورد
ث) شهرهای کمتر از 30 هزار جمعیت تعیین‌شده در طرح تجاری: حداکثر ۵00 میلیون ریال به ازای هر مورد (درصورتی‌که در طرح تجاری پیش‌بینی‌شده باشد)
2. در صورت دستیابی به مطلوبیت برای حداقل 60% تعداد شاخص‌های تعریف‌شده در هر شهر به نسبت شاخص‌هایی که به حدنصاب لازم نرسیده‌اند جریمه تعلق خواهد گرفت در غیراینصورت جریمه مربوط به عدم رعایت کل شاخص‌ها اعمال خواهد شد.
3. حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
6. نقض مقررات و مصوبات کمیسیون
از زمان اخطار سازمان، دارنده پروانه حداکثر 10 روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت ۵ روز کاری اصلاح نشد مشمول اعمال جریمه اقدام خواهد شد.
حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
7. نقض سایر تعهدات
از زمان اخطار سازمان، دارنده پروانه حداکثر 10 روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت ۵ روز کاری اصلاح نشد مشمول اعمال جریمه اقدام خواهد شد.
حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
تبصره 1 ـ سقف مجموع جریمه‌های مشخص‌شده در ردیف‌های 3، 4، ۵، 6 و 7 قابل‌اعمال در هرسال به میزان 000/000/000/۵0 (پنجاه میلیارد) ریال تعیین می‌شود.
تبصره 2 ـ علاوه بر جریمه‌های مندرج در این جدول، سازمان از ظرفیت‌های ماده 30 و 31 نیز کماکان استفاده خواهد کرد.
2- جریمه نقض تعهدات اپراتور‌های ارائه خدمات مرکز تماس (Contact Center)
عنوان تخلف
نحوه اخطار و میزان جریمه
1. نقش موافقت‌نامه سطح خدمات
به ازای هر مورد نقض تعهد پنج میلیون (000/000/۵) ریال تا حداکثر دویست (000/000/200) ریال در هر مورد، خواهد بود که از سوی سازمان مشخص خواهد شد.
2. تخطی از مفاد ماده 8 در خصوص سایر تعهدات
دارنده پروانه ملزم به پرداخت جریمه از پنج میلیون (000/000/۵) تا حداکثر دویست میلیون (000/000/200) ریال در هر مورد، خواهد بود که از سوی سازمان مشخص خواهند شد.
3. تخطی از مفاد ماده 11 در خصوص ضمانت‌نامه حسن اجرای تعهدات
دارنده پروانه ملزم به پرداخت جریمه از ده میلیون (000/000/10) تا حداکثر چهارصد میلیون (000/000/400) ریال در هر مورد، خواهد بود که از سوی سازمان مشخص خواهند شد.
4. تخطی از سایر مفاد این اصول حاکم و موافقت‌نامه پروانه
دارنده پروانه ملزم به پرداخت جریمه از پنج میلیون (000/000/۵) تا حداکثر ده‌ میلیون (000/000/10) ریال در هر مورد، خواهد بود که از سوی سازمان مشخص خواهند شد.
کلیه دارندگان پروانه ارائه خدمات ارتباطی و فناوری اطلاعات در صورت عدم پرداخت تعهدات مالی خود به دولت در موعدهای تعیین‌شده، موظف‌اند علاوه بر پرداخت اصلی بدهی، به میزان تعیین‌شده در جدول زیر نسبت به پرداخت جریمه تأخیر تأدیه اقدام کنند.
ردیف
روزهای تأخیر در تأدیه از زمان ابلاغ بدهی
درصد جریمه تأخیر تأدیه
1
30 روز
10% اصل بدهی
2
60 روز
1۵% اصل بدهی
3
90 روز
30% اصل بدهی
4
افزون بر 90 روز تا 180 روز
40% اصل بدهی
۵
افزون بر 180 روز تا 360 روز
۵۵% اصل بدهی
6
افزون بر 360 روز
ضمن اخذ جریمه ردیف ۵ نسبت به کاهش یا لغو پروانه اقدام می‌گردد
3- میزان جریمه عدم انجام تعهدات مندرج در پروانه ایجاد و بهره‌برداری از شبکه ارتباطات ثابت FCP
عنوان تخلف
نحوه اخطار و میزان جریمه
1. نقض تعهدات توسعه خدمات
1. در مورد عدم ایفای تعهدات واگذاری خدمات عمده‌فروشی ظرفیت (موضوع ماده 9-1)
مرحله اول: صدور اخطاریه کتبی برای جبران تخلف ظرف مدت یک ماه از تاریخ اخطاریه
مرحله دوم: بنا به تشخیص سازمان جریمه تا سقف بیست (20) میلیارد ریال در هرسال برای دارنده پروانه
2. در مورد سایر تعهدات شاخص‌های توسعه خدمات (موضوع موارد 9-2 و 9-3)
مرحله اول: صدور اخطاریه کتبی برای جبران تخلف ظرف مدت یک ماه از تاریخ اخطاریه
مرحله دوم: در هر یک از موارد به‌طور جداگانه بنا به تشخیص سازمان جریمه تا سقف ده (10) میلیارد ریال در هرسال برای دارنده پروانه
2. نقش یا عدم ایفای تعهدات توسعه شبکه
مرحله اول: صدور اخطاریه کتبی برای جبران تخلف ظرف مدت دو ماه از تاریخ اخطاریه
مرحله دوم: صدور اخطاریه کتبی دوم برای جبران تخلف ظرف مدت یک ماه از تاریخ اخطاریه و پرداخت روزانه مبلغ یک‌میلیون ریال به ازای هر یک درصد نقض تعهد در هرروز و پس از پایان زمان مهلت تعیین‌شده در اخطاریه دوم تا زمان رفع تخلف مربوط
3. نقض تعهدات سهامداری و رقابت
1. در صورت نقض تعهدات مرتبط با سهامداری:
اخطاریه کتبی از سوی سازمان برای رفع تخلف ظرف مدت یک ماه و پرداخت جریمه تا سقف بیست (20) میلیارد ریال با تشخیص سازمان
2. انجام فعالیت‌های ضد رقابتی:
 در هر مورد بنا به تشخیص سازمان تا حدی که قوانین و مقررات اجازه می‌دهد برای دارندگان پروانه جریمه تعیین خواهد شد.
4. نقض مقررات و مصوبات کمیسیون
از زمان اخطار سازمان، دارنده پروانه حداکثر 2۵ روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت ۵ روز کاری اصلاح نشد مشمول اعمال جریمه بر اساس مورد موضوعه و نظر سازمان خواهد شد.
حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
۵. نقض تعهدات کیفیت خدمات
هر شش ماه یک‌بار شاخص‌های تعریف‌شده در هر شهر توسط سازمان ارزیابی انجام و نتیجه به دارنده پروانه اعلام می‌شود، دارنده پروانه فرصت دارد تا ارزیابی بعدی نسبت به ارتقاء شاخص‌هایی که به حدنصاب نرسیده‌اند اقدام کند. در غیراینصورت مشمول جریمه به شرح زیر خواهد شد.
الف) در صورت مغایرت اطلاعات انتشار داده‌شده باکیفیت و پشتیبانی خدمات ارائه‌شده بر اساس ارزیابی‌های سازمان اپراتور به ازای هر مورد به مبلغ پانصد میلیون (000/000/۵00) ریال
ب) در صورت عدم رعایت شاخص‌های کیفی مندرج در مصوبه 177 کمیسیون و یا مصوبات بعدی مرتبط، دارنده پروانه به ازای هرروز انحراف در هر شاخص روزانه ده (000/000/10) میلیون ریال
2. حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
6. نقض تعهدات تعرفه ارائه خدمات
1. از زمان اخطار سازمان، دارنده پروانه حداکثر 1۵ روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت، دارنده پروانه علاوه بر استرداد مبالغ اضافی به مشترکین، در صورت عدم‌اصلاح تعرفه ظرف 10 روز کاری مشمول اعمال جریمه که بر اساس نظر سازمان تعیین می‌شود، خواهد شد.
2. حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
7. نقض تعهدات نظارت
1. از زمان اخطار سازمان، دارنده پروانه حداکثر 30 روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف مدت 20 روز کاری مشمول اعمال جریمه معادل پانصد میلیون ریال به ازای هر سه ماه خواهد شد.
2. حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
8. نقض سایر تعهدات مندرج در موافقت‌نامه
1. از زمان اخطار سازمان، دارنده پروانه حداکثر 1۵ روز کاری پس از تاریخ وصول ابلاغیه فرصت دارد تا نسبت به ارائه توضیحات اقدام نموده و درصورتی‌که توضیحات موردقبول سازمان قرار نگرفت و موضوع ظرف 10 روز کاری اصلاح نشد مشمول اعمال جریمه بر اساس مورد موضوع و نظر سازمان خواهد شد.
2. حداکثر سقف جریمه ناشی از این عنوان تخلف در هرسال، به میزان 10 میلیارد ریال می‌باشد.
تبصره: سقف مجموع جریمه‌های مشخص‌شده در ردیف‌های 4، ۵، 6، 7 و 8 قابل‌اعمال در هرسال به میزان 000/000/000/۵0 (پنجاه میلیارد) ریال تعیین می‌شود.
