اصلاح تصویب‌نامه شماره ۱۴۶۶۱۴/ت ۴۹۷۴۹ هـ مورخ ۱۰/۹/۱۳۹۲ موضوع اجازه به سازمان فناوری اطلاعات به‌عنوان سازمان توسعه‌اي به سرمايه‌گذاري مشترك با بخش‌هاي غيردولتي مصوبه شماره ۱۶۷۰۷۸ /ت ۵۳۵۴۷ هـ ۲۸/۱۲/۱۳۹۵
وزارت ارتباطات و فناوري اطلاعات
هیئت‌وزیران در جلسه ۲۵ /۱۲/۱۳۹۵ به پيشنهاد شماره ۶۲۶۰۹ /۱ مورخ ۵ /۷ /۱۳۹۵ وزارت ارتباطات و فناوري اطلاعات و به استناد تبصره (۳) اصلاحي و تبصره (۷) بند (الف) ماده (۳) قانون اجراي سیاست‌های كلي اصل چهل و چهارم (۴۴) قانون اساسي - مصوب ۱۳۸۷-، تصويب كرد:
متن زير جايگزين تصویب‌نامه شماره ۱۴۶۶۱۴/ ت ۴۹۷۴۹ هـ مورخ ۱۰/۹/۱۳۹۲ می‌شود:
به سازمان فناوري اطلاعات ايران به‌عنوان سازمان توسعه‌ای اجازه داده می‌شود در طرح‌های اقتصادي موضوع فعاليت گروه‌های (۱) و (۲) ماده (۲) قانون اجراي سیاست‌های كلي اصل چهل و چهارم (۴۴) قانون اساسي در مناطق كمتر توسعه‌یافته و يا در صنايع پيشرفته با فناوري بالا و يا خطرپذير در كليه مناطق كشور به سرمایه‌گذاری مشترك با بخش‌های غيردولتي با رعايت قوانين و مقررات مربوط اقدام نمايد.
